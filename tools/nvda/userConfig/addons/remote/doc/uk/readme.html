<!DOCTYPE html>
<html lang="uk">
<head>
<meta charset="UTF-8"><meta name="viewport" content="width=device-width, initial-scale=1.0">
<link rel="stylesheet" type="text/css" href="../style.css" media="screen">
<title>Remote Support 2.6.3</title>
</head>
<body>
<h1>Віддалений доступ NVDA (NVDA Remote Access)</h1>
<p>Версія 2.5</p>
<p>Ласкаво просимо до додатка NVDA Remote Access, який дозволить вам під'єднуватися до іншого комп'ютера за допомогою безплатної програми екранного доступу NVDA. Не має значення, перебуваєте ви в сусідній кімнаті чи на іншому континенті. Підключення просте, а команд для запам'ятовування дуже мало. Ви можете під'єднатися до комп'ютера іншої людини або дозволити довіреній особі під'єднатися до вашої системи, щоб виконати планове технічне обслуговування, діагностувати проблему або провести навчання.</p>
<h2>Перед тим, як почати</h2>
<p>Вам потрібно буде встановити NVDA на обох комп'ютерах і отримати додаток NVDA Remote Access.
Встановлення як NVDA, так і додатка є стандартним. Якщо вам потрібна додаткова інформація, її можна знайти в посібнику користувача NVDA.</p>
<h2>Оновлення</h2>
<p>Під час оновлення додатка, якщо ви встановили NVDA Remote для роботи на захищених екранах, рекомендується також оновити копію додатка, що працює на таких екранах.</p>
<p>Для цього спочатку оновіть наявний додаток. Потім відкрийте меню NVDA, параметри, налаштування, загальні, і натисніть кнопку "Використовувати останні збережені налаштування під час входу й читання захищених екранів (потрібні права адміністратора)".</p>
<h2>Запуск віддаленої сесії через сервер ретрансляції</h2>
<h3>Керований комп'ютер</h3>
<ol>
<li>Відкрийте меню NVDA, Інструменти, Віддалене керування, З'єднати.</li>
<li>Оберіть радіокнопку "клієнт" у першій групі радіокнопок.</li>
<li>Оберіть радіокнопку "Дозволити керувати цим комп'ютером" у другій групі радіокнопок.</li>
<li>В полі "Адреса сервера" вкажіть адресу сервера, з яким ви з'єднуєтеся, наприклад nvdaremote.com. Якщо цей сервер використовує нестандартний порт, то ви можете вказати його через двокрапку у форматі &lt;ім'я хосту&gt;:&lt;номер порту&gt;, наприклад nvdaremote.com:1234.</li>
<li>Введіть ключ у поле введення ключа або натисніть кнопку "Створити ключ".
Ключ використовуватиметься тим, хто керує вашим комп'ютером.
Керований комп’ютер і всі, хто підключатиметься до нього, повинні використовувати однаковий ключ.</li>
<li>Натисніть кнопку "Гаразд". Ви почуєте звуковий сигнал, і голосове сповіщення "З'єднано!".</li>
</ol>
<h3>Керівний комп'ютер</h3>
<ol>
<li>Відкрийте меню NVDA, Інструменти, Віддалене керування, З'єднати.</li>
<li>Оберіть радіокнопку "клієнт" у першій групі радіокнопок.</li>
<li>Оберіть радіокнопку "Керувати іншим комп'ютером" у другій групі радіокнопок.</li>
<li>В полі "Адреса сервера" вкажіть адресу сервера, з яким ви з'єднуєтеся, наприклад nvdaremote.com. Якщо цей сервер використовує нестандартний порт, то ви можете вказати його через двокрапку у форматі &lt;ім'я хосту&gt;:&lt;номер порту&gt;, наприклад nvdaremote.com:1234.</li>
<li>Введіть ключ у поле введення ключа або натисніть кнопку "Створити ключ".
Керований комп’ютер і всі, хто підключатиметься до нього, повинні використовувати однаковий ключ.</li>
<li>Натисніть кнопку "Гаразд". Ви почуєте звуковий сигнал, і голосове сповіщення "З'єднано!".</li>
</ol>
<h3>Застереження щодо безпеки з'єднання</h3>
<p>Якщо ви підключаєтеся до сервера без чинного SSL-сертифіката, ви отримаєте застереження щодо безпеки з'єднання.
Це може означати, що ваше з'єднання незахищене. Якщо ви довіряєте цьому серверу, ви можете натиснути "Під'єднатися", щоб встановити з'єднання лише один раз, або "Під'єднатися й більше не запитувати для цього сервера", щоб встановити з'єднання і додати його до списку надійних серверів.</p>
<h2>Прямі з'єднання</h2>
<p>Параметр «Сервер» у діалозі «З'єднання» дає змогу встановити пряме з’єднання з іншим комп’ютером.
Після вибору радіокнопки "Сервер", оберіть режим, у якому працюватиме ваша сторона з'єднання.
Інша особа з'єднається з вами, використовуючи режим, відмінний від вашого.</p>
<p>Обравши режим, ви можете скористатися кнопкою "Отримати зовнішню IP-адресу", щоб знайти вашу IP-адресу, та
переконатися, що порт вказаний у полі "Порт" перенаправляється правильно.
Якщо служба перевірки портів виявить, що ваш порт (типово 6837) недоступний, з'явиться попередження.
Перенаправте свій порт і спробуйте знову.
Примітка: Процес перенаправлення портів виходить за рамки цього документа. Будь ласка, зверніться до документації вашого маршрутизатора для отримання подальших інструкцій.</p>
<p>Введіть ключ у поле ключа або натисніть кнопку «Створити ключ». Для підключення іншій людині знадобиться ваш зовнішній IP разом з ключем. Якщо у полі "Порт" ви вказали порт, відмінний від типового (6837), переконайтеся, що інша особа теж додала альтернативний порт до адреси сервера у форматі &lt;зовнішня IP-адреса&gt;:&lt;порт&gt;.</p>
<p>Після натискання кнопки "Гаразд", ви будете готові до прямого з'єднання.
Коли інша людина під'єднається, ви зможете використовувати NVDA Remote у звичайному режимі.</p>
<h2>Керування віддаленим комп'ютером</h2>
<p>Коли з'єднання встановлене, користувач керівного комп'ютера може натиснути клавішу f11, щоб почати керувати віддаленим пристроєм (наприклад, надсилаючи команди клавіатури або вводячи текст шрифтом Брайля).
Коли NVDA говорить: "Керування віддаленим комп'ютером", команди клавіатури та дисплея Брайля, які ви натискаєте, передаватимуться на віддалений комп'ютер. Окрім того, якщо на керівному комп'ютері використовується дисплей Брайля, то на ньому зображатиметься інформація з віддаленого комп'ютера. Натисніть f11 ще раз, щоб припинити надсилання команд і повернутися до керівного комп'ютера.
Для найкращої сумісності переконайтеся, що розкладки клавіатури на обох пристроях збігаються.</p>
<h2>Ділимося своїм сеансом</h2>
<p>Щоб поділитися посиланням, аби хтось інший міг легко приєднатися до вашого сеансу NVDA REMOTE, виберіть "Копіювати посилання" в меню віддаленого керування.
Якщо ваш комп'ютер керівний, це посилання дозволить комусь іншому під'єднатися і бути керованим.
Якщо натомість ви налаштували свій комп'ютер, щоб ним можна було керувати, посилання дозволить людям, з якими ви ділитеся ним, керувати вашим комп'ютером.
Багато програм дадуть змогу користувачам автоматично активувати це посилання, але якщо воно не запускається з певної програми, його можна скопіювати до буфера обміну та запустити з діалогу "Виконати" (windows+r).</p>
<h2>Надсилання Ctrl+Alt+Del</h2>
<p>При надсиланні клавіш неможливо відправити комбінацію CTRL+Alt+del звичайним натисканням.
Якщо потрібно відправити CTRL+Alt+del, а віддалена система знаходиться на захищеному робочому столі, використовуйте відповідну команду з меню віддаленого керування.</p>
<h2>Віддалене керування комп'ютером без нагляду</h2>
<p>Іноді може виникнути потреба у віддаленому керуванні одним із власних комп'ютерів. Це особливо корисно, якщо ви подорожуєте і хочете керувати домашнім комп'ютером зі свого ноутбука. Або, можливо, ви захочете керувати комп'ютером в одній кімнаті вашого будинку, сидячи на вулиці з іншим ПК. Невелика попередня підготовка робить це зручним і можливим.</p>
<ol>
<li>Відкрийте меню NVDA, оберіть "Інструменти", далі - "Віддалене керування". Нарешті, натисніть Enter на пункті "Параметри...".</li>
<li>Встановіть прапорець "Автопідключення до керівного сервера під час запуску".</li>
<li>Виберіть який сервер використовувати: віддалений, чи локальний.</li>
<li>У другому наборі радіокнопок виберіть "Дозволити керувати цим комп'ютером".</li>
<li>Якщо ви самі встановлюєте з'єднання (локальний сервер), вам необхідно переконатися, що порт, введений в поле порту (типово 6837) на керованому комп'ютері, може бути доступний з керівних комп'ютерів.</li>
<li>Якщо ви бажаєте використовувати сервер ретрансляції (віддалений сервер), заповніть обидва поля "Адреса сервера" і "Ключ", після чого натисніть кнопку "Гаразд". Опція "Створити ключ" в цій ситуації недоступна. Найкраще придумати ключ, який ви запам'ятаєте, щоб ви могли легко використовувати його з будь-якого віддаленого місця.</li>
</ol>
<p>Для розширеного застосування ви також можете налаштувати NVDA Remote на автоматичне підключення до локального або віддаленого сервера ретрансляції в режимі керівного пристрою. Якщо ви цього бажаєте, виберіть "Керувати іншим комп'ютером" у другому наборі радіокнопок.</p>
<p>Примітка: Параметри, пов'язані з автоматичним підключенням під час запуску в діалозі параметрів, не будуть застосовані до перезавантаження NVDA.</p>
<h2>Вимкнення мовлення на віддаленому комп'ютері</h2>
<p>Якщо ви не бажаєте чути мовлення й стандартні звуки NVDA з керованого комп'ютера, просто перейдіть до меню NVDA, "Інструменти" та "Віддалене керування". Стрілкою вниз виберіть пункт "Вимкнути звук віддаленого комп'ютера" та натисніть клавішу Enter. Зверніть увагу, що ця опція не відключає  виведення  віддаленого вмісту на дисплей Брайля керівного комп'ютера, коли керівний комп'ютер надсилає команди.</p>
<h2>Завершення віддаленого сеансу</h2>
<p>Для завершення віддаленого сеансу виконайте таке:</p>
<ol>
<li>
<p>На керівному комп'ютері натисніть F11, щоб припинити керування віддаленим комп'ютером. Ви повинні почути або прочитати повідомлення: "Керування локальним комп'ютером". Якщо натомість ви почуєте або прочитаєте повідомлення про те, що ви керуєте віддаленим комп'ютером, то натисніть F11 ще раз.</p>
</li>
<li>
<p>Відкрийте меню NVDA, оберіть "Інструменти", далі - "Віддалене керування" та активуйте пункт "Перервати".</p>
</li>
</ol>
<h2>Передача вмісту буфера обміну</h2>
<p>Опція "Передати буфер обміну" в меню "Віддалене керування" дає змогу надіслати текст з буфера обміну.
При активації цієї опції будь-який текст з буфера обміну буде передано на інші комп'ютери.</p>
<h2>Налаштування NVDA Remote для роботи на захищеному робочому столі</h2>
<p>Для того, щоб NVDA Remote працював на захищеному робочому столі, додаток повинен бути встановлений у NVDA, що працює на захищеному робочому столі.</p>
<ol>
<li>
<p>В меню NVDA перейдіть до підменю "Параметри", далі оберіть "Налаштування...".</p>
</li>
<li>
<p>В категорії "Загальні" натисніть кнопку "Використовувати останні збережені налаштування під час входу й читання захищених екранів (потрібні права адміністратора)".</p>
</li>
<li>
<p>Відповісти "Так" на запити щодо копіювання налаштувань та копіювання додатків, а також відповісти на запит служби захисту користувачів, що може з'явитися.</p>
</li>
<li>Коли конфігурацію буде скопійовано, натисніть кнопку "OK", щоб закрити діалог копіювання налаштувань. Після цього натисніть "Гаразд" для закриття діалогу налаштувань NVDA.</li>
</ol>
<p>Після встановлення NVDA Remote на захищений робочий стіл, якщо вами керують у віддаленому сеансі,
ви матимете доступ до захищеного робочого столу за допомогою мовлення та  дисплея Брайля при перемиканні на нього.</p>
<h2>Видалення цифрових відбитків SSL-сертифікатів</h2>
<p>Якщо ви більше не хочете довіряти  серверам, які ви раніше додали до надійних, ви можете видалити всі цифрові відбитки серверів, натиснувши кнопку «Видалення всіх надійних відбитків» у діалозі "Параметри".</p>
<h2>Розробники</h2>
<p>Серед інших, ми хотіли б відзначити наступних розробників, хто допоміг реалізувати проєкт NVDA Remote.</p>
<ul>
<li>Hai Nguyen Ly</li>
<li>Chris Westbrook</li>
<li>Thomas Huebner</li>
<li>John F Crosotn III</li>
<li>Darrell Shandrow</li>
<li>D Williams</li>
<li>Matthew McCubbin</li>
<li>Jason Meddaugh</li>
<li>ABDULAZIZ ALSHMASI.</li>
<li>Tyler W Kavanaugh</li>
<li>Casey Mathews</li>
<li>Babbage B.V.</li>
<li>Leonard de Ruijter</li>
<li>NV Access</li>
<li>Reef Turner</li>
</ul>
<h2>Журнал змін</h2>
<h3>Версія 2.3</h3>
<ul>
<li>Перенесено на Python 3</li>
<li>Відмовились від підтримки Python 2</li>
<li>Оновлено відповідно до зміненого API у NVDA 2019.3, включаючи:</li>
<li>Рефакторинг мовного виводу</li>
<li>Зміни, що стосуються використання брайлівських дисплеїв</li>
</ul>
<h3>Версія 2.2</h3>
<ul>
<li>Підтримка IPv6</li>
<li>Підтримка нової NVDA 2018.3 на рівні з більш ранніми версіями</li>
<li>Підтримка команд специфічних для певних моделей брайлівських дисплеїв</li>
</ul>
<h3>Версія 2.1</h3>
<ul>
<li>Виправлено не утримувалось з'єднання в режимі "Дозволу керування цим комп'ютером"</li>
<li>Додано скрипт для передачі вмісту буфера обміну на віддалений комп'ютер за натисканням комбінації клавіш Ctrl+Shift+NVDA+C</li>
<li>Брайлівське введення тепер працює в режимі огляду</li>
<li>Підтримка команд специфічних для певних моделей брайлівських дисплеїв</li>
<li>Звукові сигнали, що генеруються NVDA Remote, більше не блокують роботу NVDA</li>
</ul>
<h3>Версія 2.0</h3>
<ul>
<li>У віддалених сеансах додана підтримка брайлівського ведення</li>
<li>Додана підтримка посилань на віддалені сеанси (nvdaremote://)</li>
<li>Всі діалоги додатка тепер розташовуються в центрі екрана, відповідно до інших діалогових вікон NVDA</li>
<li>Виправлена ​​робота сервера перевірки відкритості порту, тепер це контрольований нами portcheck.nvdaremote.com</li>
<li>Додана підтримка Автоматичного з'єднання до керівного сервера в режимі керівного комп'ютера</li>
<li>Виправлена помилка рендерингу в файлі довідки</li>
<li>Оновлено протокол до версії 2, в якому в кожному віддаленому повідомленні присутнє поле джерело</li>
<li>Суттєво очищений вихідний код, що в майбутньому полегшить внесення змін до нього</li>
</ul>
<h2>Внесення змін до NVDA Remote</h2>
<p>Ви можете клонувати репозиторій проєкта, щоб внести зміни до вихідного коду.</p>
<h3>Залежності</h3>
<p>Наступні модулі можуть бути встановлені за допомогою pip:
- Markdown
- scons
- python-gettext</p>
<h3>Побудова додатка з вихідних кодів</h3>
<ol>
<li>Відкрийте командний рядок та перейдіть до кореневого каталогу репозиторію проєкта.</li>
<li>Запустіть команду <strong>scons</strong>. Створений додаток, якщо не виникне помилок, буде розміщений в поточному каталозі.</li>
</ol>
</body>
</html>