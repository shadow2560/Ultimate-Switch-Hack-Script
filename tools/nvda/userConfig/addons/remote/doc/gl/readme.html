<!DOCTYPE html>
<html lang="gl">
<head>
<meta charset="UTF-8"><meta name="viewport" content="width=device-width, initial-scale=1.0">
<link rel="stylesheet" type="text/css" href="../style.css" media="screen">
<title>Remote Support 2.6.3</title>
</head>
<body>
<p>﻿#NVDA Remote Access
Versión 2.1</p>
<p>Benvido ao complemento de acceso remoto de NVDA, que che permitirá conectarte a outro equipo que execute o lector de pantalla de balde NVDA. Da igual que esteas ó outro lado da habitación ou ó outro lado do mundo. Conectarse é simple, e hai moi poucos comandos que aprenderse. Podes conectarte ao equipo doutra persoa, ou permitir a unha persoa de confianza que se conecte ao teu sistema para realizar un mantemento rutineiro, diagnosticar un problema, ou ensinarche algo.</p>
<h2>Antes de comezar</h2>
<p>É necesario ter instalado NVDA en ambos os dous equipos, e obter o complemento NVDA Remote Access.
A instalación de NVDA e do complemento non varía con respecto a outras. Se necesitas máis información, podes encontrala na guía de usuario de NVDA.</p>
<h2>Actualización</h2>
<p>Cando se actualice o complemento, se instalaches NVDA Remote no escritorio seguro, recoméndase que actualices tamén a copia do escritorio seguro.
Para facer isto, primeiro actualiza o complemento existente. De seguido abre o menú de NVDA, preferencias, Opcións Xerais, e preme o botón etiquetado con "Utilizar opcións actualmente gardadas do logon e outras pantallas seguras (require privilexios de administrador)".</p>
<h2>Iniciar unha sesión remota a través dun servidor externo</h2>
<h3>O equipo controlado</h3>
<ol>
<li>Abre o menú de NVDA, ferramentas, remoto, conectar.</li>
<li>Elixe cliente no primeiro grupo de botóns de opción.</li>
<li>Elixe permitir que controlen este equipo no segundo grupo de botóns de opción.</li>
<li>No campo equipo ou servidor, introduce o servidor ao que te vas a conectar, por exemplo nvdaremote.com. Cando o servidor remoto utiliza un porto diferente (ao 6837), pode introducir o nome na forma &lt;servidor&gt;:&lt;porto&gt;, por exemplo nvdaremote.com:1234.</li>
<li>Introduce unha clave no campo clave, ou preme o botón xerar clave.
A clave é o que outros utilizarán para controlar o teu equipo.
A máquina controlada e todos os seus clientes deben usar a mesma clave.</li>
<li>Pulsa aceptar. Feito isto, escoitarás un son e conectado.</li>
</ol>
<h3>Controlar outro equipo</h3>
<ol>
<li>Abre o menú de NVDA, ferramentas, remoto, conectar.</li>
<li>Elixe cliente no primeiro grupo de botóns de opción.</li>
<li>Elixe controlar outro equipo no segundo grupo de botóns de opción.</li>
<li>No campo equipo ou servidor, introduce o servidor ao que te vas a conectar, por exemplo nvdaremote.com. Cando o servidor remoto utiliza un porto diferente (ao 6837), pode introducir o nome na forma &lt;servidor&gt;:&lt;porto&gt;, por exemplo nvdaremote.com:1234.</li>
<li>Introduce unha clave no campo clave, ou preme o botón xerar clave.
A clave é o que outros utilizarán para controlar o teu equipo.
A máquina controlada e todos os seus clientes deben usar a mesma clave.</li>
<li>Pulsa aceptar. Feito isto, escoitarás un son e conectado.</li>
</ol>
<h2>Conexións directas</h2>
<p>A opción servidor no diálogo conectar permite establecer una conexión directa.
Unha vez seleccionada, elixe o modo no que se comportará o teu equipo durante a sesión.
A outra persoa conectarase utilizando o contrario.</p>
<p>Unha vez seleccionado o modo, podes usar o botón obter IP externo para obter o teu enderezo IP externo e asegurarte de que o porto introducido no campo "porto" está reenviado(aberto) correctamente.
Se portcheck detecta que o porto (por defecto 6837) non se pode alcanzar dende Internet, aparecerá una advertencia.
Reenvía(abre) o porto e inténtao de novo.
Nota: o proceso de reenviar portos está fóra do propósito deste documento. Consulta a documentación que acompaña ao teu router para máis información.</p>
<p>Introduce unha clave no campo clave, ou preme xerar. A outra persoa necesitará o teu IP externo xunto coa clave para conectar. Se se introduciu un porto diferente ao predeterminado (6837) no campo "porto", asegúrate de que a outra persoa engade o porto ó enderezo do equipo na forma &lt;IP externo&gt;:&lt;porto&gt;.</p>
<p>Unha vez premas aceptar, estarás conectado.
Cando a outra persoa se conecte, poderás usar NVDA Remote con normalidade.</p>
<h2>Controlando o equipo remoto</h2>
<p>Unha vez a sesión está conectada, o usuario do equipo controlador pode premer F11 para comezar a manexar o equipo remoto (p.ex. mediante o envío de teclas do teclado ou de entrada braille).
Cando NVDA di controlando equipo remoto, as teclas do teclado e da pantalla braille que premas irán á máquina remota. Ademais, cando o equipo controlador está a utilizar unha pantalla braille, mostrarase nela información do equipo remoto. Preme f11 de novo para deixar de enviar teclas e cambiar de novo ó equipo controlador.
Para unha mellor compatibilidade, por favor asegúrate de que as distribucións de teclado  dos dous equipos coinciden.</p>
<h2>Compartindo a túa sesión</h2>
<p>Para compartir un link de maneira que alguén mais se poida unir con facilidade á túa sesión de NVDA REMOTE, selecciona Copiar liga dende o menú do Remote.
Se estás conectado como computadora controladora, esta ligazón permitirá a alguén máis conectarse e ser controlado.
Se en lugar diso configuraches a túa computadora para ser controlada, a ligazón permitirá ás persoas coas que a compartas controlar o teu equipo.
Varias aplicacións permitirán aos usuarios activar esta ligazón automaticamente, mais se non funciona dende unha app determinada, pódese copiar ao portapapeis e executalo dende o diálogo executar.</p>
<h2>Enviar ctrl+alt+supr</h2>
<p>A pesar de que o envío de teclas estea activado, a combinación ctrl+alt+supr non se pode enviar coma o resto.
Se necesitas enviar ctrl+alt+supr, e o sistema remoto se encontra no escritorio seguro, usa este comando.</p>
<h2>Control remoto dun equipo desatendido</h2>
<p>Ás veces podes querer controlar un dos teus propios equipos remotamente. Isto é especialmente útil se te encontras viaxando, e queres controlar o ordenador da casa dende o portátil, ou controlar un equipo nunha habitación da túa casa mentres estás fóra con outro equipo. Cunha preparación un pouco avanzada isto faise posible.</p>
<ol>
<li>Entra no menú de NVDA, elixe ferramentas e a continuación remoto. Finalmente, ulsa intro en opcións.</li>
<li>Marca a casilla etiquetada como: "Conectar automaticamente ao servidor de control ao arrancar".</li>
<li>Selecciona entre utilizar un servidor de control remoto ou hospedar a conexión localmente.</li>
<li>Selecciona Permitir que controlen este equipo no segundo grupo de botóns de opción.</li>
<li>Se hospedas a conexión ti mesmo, necesitarás asegurarte de que o porto introducido no campo homónimo (por defecto 6837) no equipo controlado pode ser alcanzado dende os equipos controladores.</li>
<li>Se desexas utilizar un servidor de control remoto, enche os campos equipo e clave, preme tabulador ata aceptar, e pulsa intro. A opción xerar clave non se atopa dispoñible nesta situación. É mellor escribir unha clave que se poida recordar para que poidas usala facilmente dende calqueira lugar remoto.</li>
</ol>
<p>Para un uso avanzado, tamén podes configurar o NVDA Remote para que se conecte automaticamente a un servidor local ou remoto en modo controlador. Se queres facer isto, selecciona Controlar outro equipo no segundo grupo de botóns de opción.</p>
<p>Nota: As opcións relacionadas coa autoconexión ao inicio no diálogo de opcións non se aplicarán ata que NVDA se reinicie.</p>
<h2>Silenciar a voz no equipo remoto</h2>
<p>Se non queres escoitar a voz do ordenador remoto, é tan simple coma ir ao menú de NVDA, ferramentas, remoto. Baixa con frecha abaixo hasta oír silenciar voz do equipo remoto, e preme intro. Observa que esta opción non deshabilita o envío de braille remoto á pantalla controladora cando o equipo controlador estea a enviar teclas.</p>
<h2>Finalizar unha sesión remota</h2>
<p>Para finalizar unha sesión remota, fai o seguinte:</p>
<ol>
<li>
<p>No equipo controlador, pulsa f11 para deixar de enviar pulsacións de teclado. Deberías escoitar a mensaxe: "Controlando equipo local.". Se oes unha mensaxe dicindo que estás controlando o equipo remoto, pulsa f11 novamente.</p>
</li>
<li>
<p>Accede ao menú de NVDA, ferramentas, remoto, e pulsa intro en desconectar.</p>
</li>
</ol>
<h2>Enviar portapapeis</h2>
<p>A opción enviar portapapeis no menú remoto permíteche enviar texto dende o teu portapapeis.
Cando estea activada, calquira texto no portapapeis enviarase ós outros equipos.</p>
<h2>Configurar NVDA Remote para que funcione no escritorio seguro</h2>
<p>Para que NVDA Remote funcione no escritorio seguro, o complemento debe estar instalado no NVDA que se executa no escritorio seguro.</p>
<ol>
<li>
<p>No menú de NVDA, selecciona preferencias, e a continuación opcións xerais.</p>
</li>
<li>
<p>Pulsa tabulador ata o botón Utilizar opcións actualmente gardadas do logon e outras pantallas seguras (require privilexios de administrador), e pulsa Intro.</p>
</li>
<li>
<p>Responde sí ás advertencias sobre copiar a configuración e os complementos, e responde á advertencia do control de contas de usuario que debería aparecer.</p>
</li>
<li>Cando a configuración se copie, preme intro para aceptar a confirmación. Pulsa tabulador ata aceptar e preme intro de novo para salir do diálogo.</li>
</ol>
<p>En canto NVDA Remote estea instalado no escritorio seguro, se te controlan nunha sesión remota,
terás acceso por voz e braille ao escritorio seguro ao entrar nel.</p>
<h2>Contribucións</h2>
<p>Gustaríanos dar o noso recoñecemento aos seguintes contribuíntes que, entre outros, axudaron a que o proxecto NVDA Remote fora unha realidade.</p>
<ul>
<li>Hai Nguyen Ly</li>
<li>Chris Westbrook</li>
<li>Thomas Huebner</li>
<li>John F Crosotn III</li>
<li>Darrell Shandrow</li>
<li>D Williams</li>
<li>Matthew McCubbin</li>
<li>Jason Meddaugh</li>
<li>ABDULAZIZ ALSHMASI.</li>
<li>Tyler W Kavanaugh</li>
<li>Casey Mathews</li>
<li>Babbage B.V.</li>
<li>Leonard de Ruijter</li>
</ul>
<h2>Rexistro de cambios</h2>
<h3>Versión 2.1</h3>
<ul>
<li>Solucionado que a conexión non se gardase ao permitir que o equipo fose controlado</li>
<li>Engadido script para enviar o portapapeis con ctrl+shift+NVDA+c</li>
<li>A entrada braille xa funciona en modo exploración</li>
<li>Soporte de xestos para pantallas braille específicos do modelo</li>
<li>Os pitidos xerados polo NVDARemote xa non bloquean NVDA</li>
</ul>
<h3>Versión 2.0</h3>
<ul>
<li>Soporte para braille remoto</li>
<li>Soporte para ligas nvdaremote://.</li>
<li>Diálogos centrados para estar conforme co resto do NVDA</li>
<li>Arranxado portcheck para apuntar a un dominio que nós controlamos, portcheck.nvdaremote.com</li>
<li>Soporte para conectarse automaticamente a un servidor de control en modo mestro.</li>
<li>Arranxado erro de representación na documentación.</li>
<li>Actualización á versión 2 do protocolo, que inclúe un campo orixe para todas as mensaxes remotas</li>
<li>Limpeza significativa de código para permitir modificacións máis sinxelas no futuro.</li>
</ul>
</body>
</html>