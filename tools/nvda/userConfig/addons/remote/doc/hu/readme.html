<!DOCTYPE html>
<html lang="hu">
<head>
<meta charset="UTF-8"><meta name="viewport" content="width=device-width, initial-scale=1.0">
<link rel="stylesheet" type="text/css" href="../style.css" media="screen">
<title>Remote Support 2.6.4</title>
</head>
<body>
<p>﻿#NVDA távelérés
1.0-as verzió</p>
<p>Üdvözli az NVDA Távelérés Támogatása kiegészítő, amely lehetővé teszi, hogy egy másik számítógéphez kapcsolódjon az ingyenes NVDA képernyőolvasóval. Nem számít, hogy a szomszéd szobából, vagy épp a világ másik feléről. A kapcsolódás egyszerű, és csak nagyon kevés parancsot kell észben tartani hozzá. Kapcsolódhat egy másik ember számítógépéhez, vagy megengedheti egy megbízható embernek a saját rendszeréhez való kapcsolódást, akár rutinszerű karbantartás, akár egy probléma észlelése, akár csak gyakorlás céljából.</p>
<h2>Mielőtt elkezdené</h2>
<p>Mindkét számítógépre telepíteni kell az NVDA-t az NVDA távelérést támogató kiegészítővel.
Az NVDA és az NVDA Távelérés Támogatása kiegészítő telepítése egyaránt az általános szabványt követi. Részletesebb információkat az NVDA felhasználói útmutatójában talál.</p>
<h2>Távelérés indítása közvetítő szerveren keresztül</h2>
<h3>Vezérelt számítógép</h3>
<ol>
<li>Nyissa meg az NVDA menü, Eszközök, Távelérés, Kapcsolódás menüpontot.</li>
<li>Válassza  a Kliens opciót az első választógombon.</li>
<li>Válassza a Számítógépem irányítása opciót a második választógomb-csoportban.</li>
<li>A szerver szerkesztőmezőbe írja be a kapcsolódó szerver címét pl.: nvdaremote.com.</li>
<li>Írjon be egy azonosítót az Azonosító szerkesztőmezőbe, vagy használja az Azonosító generálása gombot.
Ezt az azonosítót használják a számítógépe vezérléséhez.
A vezérlőnek, és összes kliensének ugyanazt az azonosítót kell használnia.</li>
<li>Nyomja meg az Ok gombot. Egy hangjelzés figyelmeztet a kapcsolat létrejöttére.</li>
</ol>
<h3>Vezérlő számítógép</h3>
<ol>
<li>Nyissa meg az NVDA menü, Eszközök, Távelérés, Kapcsolódás menüpontot.</li>
<li>Válassza  a Kliens opciót az első választógombon.</li>
<li>Válassza a Másik számítógép irányítása opciót a második választógomb-csoportban.</li>
<li>A szerver szerkesztőmezőbe írja be a kapcsolódó szerver címét pl.: nvdaremote.com.</li>
<li>Írjon be egy azonosítót az Azonosító szerkesztőmezőbe, vagy használja az Azonosító generálása gombot.
A vezérlőnek, és összes kliensének ugyanazt az azonosítót kell használnia.</li>
<li>Nyomja meg az Ok gombot. Egy hangjelzés figyelmeztet a kapcsolat létrejöttére.</li>
</ol>
<h2>Közvetlen kapcsolódás</h2>
<p>A Szerver opció a kapcsolódás párbeszédpanelen lehetővé teszi közvetlen kapcsolódás beállítását.
Miután ezt kiválasztotta, meg kell adni a kapcsolódás módját.
A másik félnek az ellenkező módot kell választania. Tehát egyik gépen a Számítógépem irányítása, a másikon meg a Másik számítógép irányítása opciót kell választani.</p>
<p>Miután ez megvan, már használhatja a Külső IP-cím lekérdezése gombot a saját külső IP-címének lekérdezésére, ill. a port ellenőrzésére.
Amennyiben az ellenőrzés során kiderül, hogy a port (6837) nem áll készen, egy figyelmeztetés fog megjelenni.
Állítsa be megfelelően a portot, és próbálja újra.
Figyelem: A port beállításának folyamata nem képezi ezen útmutató részét, a szükséges információkat máshonnan kell beszereznie. Pl. a routeréhez mellékelt instrukciókból.</p>
<p>Adjon meg egy azonosítót az Azonosító szerkesztőmezőbe, vagy nyomja meg az Azonosító generálása gombot. A másik félnek a kapcsolódáshoz az imént lekérdezett külső IP-címre, és erre az azonosítóra van szüksége.</p>
<p>Az Ok gomb lenyomása után kapcsolódni fog.
Amint a másik fél is kapcsolódik, máris használhatja az NVDA Távelérést.</p>
<h2>Leütések küldése</h2>
<p>Amint a kapcsolat létrejön a vezérlő fél az F11 billentyű lenyomása után kezdheti meg küldeni a billentyűleütéseit.
Miután az NVDA bejelenti, hogy leütések küldése, a vezérlő fél által megnyomott billentyűk hatása a vezérelt fél számítógépén fog jelentkezni. Az F11 újboli lenyomása kikapcsolja a leütések küldését, és visszavált a vezérlő számítógépre.
A legjobb kompatibilitás érdekében győződjön meg róla, hogy a vezérlő és a vezérelt fél oldalán megegyezik-e a billentyűzetkiosztás.</p>
<h2>A Ctrl+Alt+Del átküldése</h2>
<p>A leütések küldése keretein belül nem lehetséges a CTRL+Alt+del billentyűkombináció átküldése a többi billentyűleütéshez hasonló módon.
Amennyiben szükség lenne erre a billentyűparancsra, és a vezérelt rendszer a biztonsági képernyőn van, akkor használja ezt a menüpontot.</p>
<h2>Távelérés másik fél beavatkozása nélkül</h2>
<p>Néha szükség lehet valamelyik saját számítógépének távvezérlésére. Különösen utazás közben lehet ez hasznos, amikor a laptopjáról akarja vezérelni az otthoni PC-jét, vagy éppen otthon az egyik szobából egy másik szobában lévő gépet. Néhány beállítás elvégzése után kényelmesen megoldható ez is.</p>
<ol>
<li>Az NVDA menüjében válassza az Eszközök, Távelérés, Beállítások menüpontot.</li>
<li>Jelölje be az "Automatikus kapcsolódás a vezérlő szerverhez indítás után" jelölőnégyzetet.</li>
<li>Töltse ki értelemszerűen a Szerver és az Azonosító szerkesztőmezőket, majd nyomja le az Ok gombot.</li>
<li>Figyelem, az Azonosító generálása opció itt nem elérhető, olyan azonosítót adjon meg, amire biztosan emlékezni fog olyankor, amikor épp távolról akarja vezérelni saját számítógépét.</li>
</ol>
<h2>Távoli beszéd némítása</h2>
<p>Amennyiben nem akarja hallani a vezérelt számítógép beszédét, használja ezt az opciót, ami az NVDA menü, Eszközök, Távelérés almenüjében található.</p>
<h2>Távelérés befejezése</h2>
<p>A távelérés befejezéséhez tegye a következőket:
1. A vezérlő számítógépen nyomja meg az F11 billentyűt a leütések elküldésének befejezéséhez. A "Nincs leütés küldés" üzenetet kell hallania. Amennyiben ehelyett a "leütések küldése" üzenetet hallja, nyomja meg még egyszer az F11-et.
2. Válassza az NVDA menüjében az Eszközök, Távelérés, Szétkapcsol opciót.</p>
<h2>Vágólap-tartalom küldése</h2>
<p>Ez a Távelérés almenüben elérhető opció lehetővé teszi a vágólapon található szöveg küldését.
Aktiválása esetén a vágólap tartalmát átküldi a másik számítógépnek.</p>
<h2>Az NVDA Távelérés beállítása a Biztonsági képernyőhöz</h2>
<p>Ahhoz, hogy az NVDA Távelérés a Biztonsági képernyőnn is működjön, be kell másolni a kiegészítőt az NVDA Biztonsági képernyőn érvényes beállításai közé.</p>
<ol>
<li>Az NVDA menüjében válassza a Beállítások, majd az Általános beállítások menüpontot.</li>
<li>Navigáljon "Az aktuális beállítások használata a bejelentkező és egyéb biztonsági képernyőkön (rendszergazdai jog szükséges)" gombra, és aktiválja azt.</li>
<li>Válaszoljon igennel a megjelenő párbeszédpanelen, amely rákérdez a beállítások ill. bővítmények másolására. Amennyiben felbukkan a Windows biztonsági képernyője, tegyen ugyanígy.</li>
<li>Amikor a beállítások másolása elkészült egy üzenet jelenik meg a folyamat sikeréről, Enterrel aktiválja az üzenetpanel Ok gombját, majd egy újabb enterrel az Általános beállítások párbeszédpanelt is bezárhatja.</li>
</ol>
<p>Ha egyszer az NVDA Távelérés Támogatása kiegészítő bekerül az NVDA Biztonsági képernyőn érvényes beállításai közé, akkor ha távelérésnél szükség lesz rá, már felolvassa a program a biztonsági képernyőt is.</p>
<h2>Közreműködők</h2>
<p>Szeretnénk kiemelni az alábbi közreműködőket, akik másokkal együtt lehetővé tették, hogy az NVDA Távelérés projekt valósággá váljon.</p>
<ul>
<li>Hai Nguyen Ly</li>
<li>Chris Westbrook</li>
<li>Thomas Huebner</li>
<li>John F Crosotn III</li>
<li>Darrell Shandrow</li>
<li>D Williams</li>
<li>Matthew McCubbin</li>
<li>Jason Meddaugh</li>
<li>ABDULAZIZ ALSHMASI.</li>
<li>Tyler W Kavanaugh</li>
<li>Casey Mathews</li>
</ul>
</body>
</html>